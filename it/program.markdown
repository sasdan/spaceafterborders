---
layout: page
title: Programma
lang: it
lang-ref: program
permalink: /it/programma/
---

Il programma è provvisorio.


**09:45** – **10:00**: Benvenuto e introduzione (Saskia Kroonenberg)

**10:00** – **12:15**: Workshop: **Marie Moïse** _Migrazioni e Relazionalità_.

Moïse è una dottoranda in filosofia politica presso le università di Padova e Tolosa II. È
attivista, co-autrice di Future (2019) e co-traduttrice di _Donne, razza e classe_ di Angela Davis
(2018). Moïse si occupa di razzismo, sessismo e relazioni di cura; del corpo, dunque, e della
«sua intrinseca esistenza in relazione» (Moïse 2019, 38) nell’Italia multiculturale odierna.

Durante questo workshop alle/ai partecipanti viene chiesto di leggere e discutere vari testi scelti
da Moïse su temi legati alla traduzione in italiano di termini e concetti inglesi postcoloniali alla
migrazione dei corpi, e alla propria posizione di individuo all’interno della società e del mondo
accademico, prendendo in considerazione un punto di vista intersezionale. 

**12:15** – **14.00**: Pausa pranzo

**14.00** - **14:15**: Introduzione (Francesca Rodesino)

**14.15** – **16.30**: Keynote di **Loredana Polezzi** _Migrazioni e traduzioni_.

Loredana Polezzi è docente presso la Stony Brook University (Alfonse M. D’Amato Chair in
Italian American and Italian Studies) dal 2020. Ha lavorato presso l’Università di Warwick e
presso la Cardiff University. Si occupa di scrittura di viaggio italiana contemporanea,
letteratura coloniale e postcoloniale, di culture migranti e diasporiche, di translinguismo e
autotraduzione. È una delle curatrici e fondatrici della serie di libri Transnational Modern
Languages, pubblicata dalla Liverpool University Press, co-editrice di _Transnational Italian
Studies_ (2020) e _Transcultural Italies: Mobilità, memoria e traduzione_ (di prossima
pubblicazione). 

**16.30** - **17:00**: Pausa caffè

**17:00** - **17:15**: Introduzione

**17:15** - **18:45**: Sessione da confermare.

**19.30** – **21.00**: Cena

**21.00** – **23.00**: Lettura collettiva serale

Nel corso di quest’ultima parte della giornata, le persone interessate verranno invitate a
presentare letture, poesie, frammenti di testo a propria scelta e di qualunque genere. Sono
benvenute anche letture accompagnate da musica o da performance creative. 

Venerdì 22 luglio:

**8:30** – **9:30**: Colazione

**9:30** – **9:45**: Benvenuto (Mara Travella)

**9:45**– **12:45**: Workshop in diverse lingue (it/de/eng), con **Michele Sisto**, _Traduttrici e
traduttori oltre il confine_.

Michele Sisto è docente presso l’Università degli Studi “G. D’Annunzio” di Chieti. Si è
occupato a lungo di letteratura tradotta, con particolare interesse verso la letteratura tedesca
(_Traiettorie. Studi sulla letteratura tradotta in Italia_, Quodlibet, 2019, e _La letteratura tedesca
in Italia. Un’introduzione (1900 - 1920)_, Quodlibet, 2018). Ha coordinato il progetto _LTit_,
dedicato alla letteratura tradotta in Italia (con Anna Antonello, Anna Baldini, Daria Biagi,
Stefania De Lucia, Irene Fantappiè).
Guidati da Michele Sisto, le/i partecipanti avranno modo di riflettere sull’approccio
metodologico degli studi sulla traduzione, proponendo casi studio e prospettive di ricerca. Dopo
una prima parte di esercitazione, le/i partecipanti verranno sollecitate/i a ragionare sul ruolo
della traduzione nella definizione del patrimonio letterario “italiano” e sulla sua messa in
discussione.

**12:45** – **14:00**: Pausa pranzo

**14:00** - **14:15**: Benvenuto (Sara Pesce)

**14:15** – **16:00**: Incontro con **Maria Nadotti** _Tradurre bell hooks. Esperienze, sguardi, identità_. 

Maria Nadotti è giornalista, saggista, traduttrice e consulente editoriale. Scrive per la stampa
italiana ed estera ed è autrice di numerose opere, fra cui _Cassandra non abita più qui_ (La
Tartaruga, 1996), _Sesso & Genere_ (il Saggiatore, 1996), coautrice di _Nata due volte_ (il
Saggiatore, 1995) e curatrice di volumi come _Off Screen: Women and Film in Italy_ (Routledge,
1988) ed _Elogio del margine: Razza, sesso e mercato culturale_ (Feltrinelli, 1998).
 
**16:00** – **16:15**: Pausa caffè

**16:15** – **17:30**: Tavola rotonda conclusiva con discussione

**18:00**: Conclusione dei lavori
