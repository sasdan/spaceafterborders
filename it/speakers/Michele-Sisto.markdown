---
layout: page
hidden: true
title: "Relatore: Michele Sisto"
permalink: /it/relatrici-tori/Michele-Sisto
lang: it
lang-ref: speakers/Michele-Sisto
---

![Michele Sisto](/assets/speakers/Portrait-Michele-Sisto.jpg)

Michele Sisto è professore associato di Letteratura tedesca all’Università ‘Gabriele D’Annunzio’ di Chieti-Pescara. Dal 2004 conduce ricerche sulla letteratura tedesca tradotta in Italia, considerata come parte integrante del repertorio nazionale insieme alle opere degli scrittori italiani. Le sue pubblicazioni si concentrano tanto su scrittori del canone tedesco (Goethe, Büchner, Karl Kraus, Gunther Anders, Günter Grass, Christa Wolf) quanto sui loro mediatori in Italia (Benedetto Croce, Giuseppe Prezzolini, Giuseppe Antonio Borgese, Lavinia Mazzucchetti, Cesare Cases, Enrico Filippini, Erich Linder). I suoi interessi di ricerca vanno, inoltre, dalla teoria letteraria ai _masculinity studies_, dalla sociologia della letteratura agli _internet studies_. È stato coordinatore nazionale del progetto 'Storia e mappe digitali della letteratura tedesca in Italia nel Novecento: editoria, campo letterario, interferenza' (MIUR, FURB/Futuro in Ricerca 2013-2018). Ha ideato e coordina il sito web Ltit. – Letteratura tradotta in Italia: [www.ltit.it](www.ltit.it). È fondatore e direttore della collana ‘Letteratura tradotta in Italia’ (Quodlibet, con A.Baldini e I.Fantappiè), membro del comitato scientifico delle collane Quadrifoglio tedesco (Mimesis), Alemanna (Mimesis) e Wunderkammer (Mimesis), redattore delle riviste «Allegoria» e «Studi Germanici» e del blog [www.germanistica.net](www.germanistica.net).
Tra le sue pubblicazioni ricordiamo: _Traiettorie. Studi sulla letteratura tradotta in Italia_ (Macerata, Quodlibet, 2019), _La letteratura tedesca in Italia. Un’introduzione 1900-1920_ (Macerata, Quodlibet 2018), con Anna Antonello, ha curato, tra gli altri: _Lavinia Mazzucchetti. Impegno civile e mediazione culturale nell’Europa del Novecento_ (Roma, Istituto Italiano di Studi Germanici, 2017) e con Cesare Cases, _Scegliendo e scartando. Pareri di Lettura_ (Torino, Avegno, 2017).
