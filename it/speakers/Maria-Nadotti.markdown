---
layout: page
hidden: true
title: "Maria Nadotti"
permalink: /it/relatrici-tori/Maria-Nadotti
lang: it
lang-ref: speakers/Maria-Nadotti
---

![Maria Nadotti](/assets/speakers/Maria-Nadotti.jpg)

Giornalista, saggista, consulente editoriale e traduttrice, scrive di teatro, cinema, arte, cultura e società per testate italiane ed estere, tra le quali “Il Sole 24 Ore”, “Corriere della Sera”, “Artforum”, “Lo Straniero”, “Ms. Magazine”, “Conjonctures”, “Salmagundi”, “Gli Asini”. Collabora con il settimanale “Internazionale” e con il progetto editoriale “Doppiozero”. È autrice, tra gli altri, di _Sesso & Genere_ (il Saggiatore, 1996; Mimesis, 2022); _Scrivere al buio_ (La Tartaruga, 1998, poi ripubblicato in _Elogio del margine - Scrivere al buio_ (Tamu Edizioni, 2020); _Prove d’ascolto_ (Edizioni dell’asino, 2011); _Trasporti e traslochi. Raccontare John Berger_ (Doppiozero, 2014); _Necrologhi. Pamphlet sull’arte di consumare_ (il Saggiatore, 2015). Maria Nadotti ha inoltre tradotto e curato testi di Suad Amiry, Robin Morgan, Hayden Herrera, Pam Houston, Gretel Ehrlich, Assia Djebar, Giuliana Bruno, Judith Butler, bell hooks, Susan Sontag, Edward Said e altre/i. Le sue frequenti visite in Palestina l’hanno portata a concepire e produrre due cortometraggi documentari: _Elogio della costanza_ (2006) e _Sotto tregua Gaza_ (2009). Ha adattato _Figlie di Ismaele nel vento e nella tempesta_ della scrittrice algerina Assia Djebar, ripreso nel 2009 presso il Miller Theatre di New York City. Si è occupata delll’adattamento teatrale di _To Be In A Time Of War_, della scrittrice e pittrice libanese Etel Adnan. Ha curato il podcast _Per John B. Ritratti d’artista ad alta voce_, tratto dal volume di John Berger, da lei tradotto, intitolato _Ritratti_ (Il Saggiatore, 2018), disponibile [qui](https://www.oktafilm.it/podcast/). 
