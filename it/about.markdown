---
layout: page
title: Informazioni
permalink: /it/informazioni/
lang: it
lang-ref: about
---

In un’epoca globalizzata, persone, lingue, culture, libri, artefatti e prodotti viaggiano, interagiscono e si modificano di continuo; e con essi il concetto di confine, inteso come luogo della delimitazione granitica. A partire dalla constatazione secondo cui una nozione tradizionale di confine sia sempre meno adatta a rappresentare le realtà attuali, la scuola estiva Lo spazio oltre i confini. Migrazione, lettertura e traduzione intende cercare di concepire uno spazio oltre i confini, dove sia possibile mettere in discussione i limiti, siano essi frontiere geografiche, barriere sociali, politiche, culturali e letterarie. La scuola estiva propone di affrontare questo argomento, focalizzandosi su due fenomeni in particolare, capaci d’incarnare in modo emblematico questi movimenti sconfinanti osservabili nella realtà: 

1. le (letterature delle) migrazioni 
2. gli studi sulle traduzioni

Da un lato, il tema della migrazione sarà trattato da un punto di vista letterario. In Migration Italy (2005), per esempio, Graziella Parati sottolinea «the relevance that migrants’ literature has in shaping the future of Italian culture in a new multiculturalist direction that inscribes itself in the already multicultural Italian profile» (57). Parati nota inoltre che ogni parlante della lingua italiana (nato all’interno o al di fuori dell’Italia) si trova a differire, secondo gradi diversi, dallo standard linguistico nazionale; il che crea un possibile punto d’incontro «between two different embodiments of distance from a national language (that of the native Italian and that of the migrant)» (55-56). 

Dall’altro lato, negli studi sulla traduzione si registra un sempre crescente bisogno di mettere in relazione la letteratura italiana con la letteratura ‘straniera’ tradotta in lingua italiana. È quel che mette bene in luce Sisto (2018), quando egli afferma la necessità di creare una «storia italiana della letteratura mondiale». Così, se da un lato, gli studi sulla traduzione si relazionano opportunamente alle questioni della migrazione e della letteratura della migrazione, le letterature e la filosofie della migrazione, dall’altro lato, permettono d’interrogare e mettere in questione la visione unitaria delle lingue e delle identità nazionali. 

La scuola estiva Lo spazio oltre i confini vuole proporsi come un’occasione di incontro e di dialogo tra nuove generazioni di studiose e di studiose, professoresse e professori, scrittrici e altre/altri professionisti, attorno a differenti realtà culturali e linguistiche, includendo aspetti legati alla nozione dell’identità, sia sul versante collettivo che su quello individuale. Il confronto costante permesso da interventi, workshops e serali sessioni di letture collettive vorrebbe inoltre propiziare scambi e discussioni sulle rispettive ricerche e sulle nuove pubblicazioni. 


Relatrici/relatori confermate/i
---

Maria Nadotti, traduttrice e giornalista

Marie Moïse, attivista e accademica indipendente

Loredana Polezzi, professoressa (Stony Brook University)

Michele Sisto, professore (Università degli Studi “G. D’Annunzio”)


Lingue
---
La summer school si svolgerà principalmente in lingua italiana, per cui è raccomandata una competenza almeno passiva di questa lingua. Essa sarà tuttavia aperta a tutte/i le/i dottorande/i e le/i postdottorande/i provenienti dagli studi letterari e dagli studi sulla traduzione. 


Dove
---

La summer school Lo spazio oltre i confini. Migrazione, lettertura e traduzione avrà luogo presso il [Monte Verità](https://www.monteverita.org/en), al (o oltre) il confine tra Svizzera e Italia. 


Organizzazione e finanziatori
---
La summer school è stata organizzata da [Saskia Kroonenberg](https://saskia.dance/) (University of Cologne), [Sara Pesce](https://www.rose.uzh.ch/de/seminar/wersindwir/mitarbeitende/pesce.html) (University of Zurich),
[Mara Travella](https://www.rose.uzh.ch/de/forschung/doktorat/doktorierende/travella.html) (University of Zurich), [Francesca Rodesino](https://www.rose.uzh.ch/de/forschung/doktorat/doktorierende/rodesino.html) (University of Zurich)

La summer school è stata organizzata grazie al gentile supporto finanziario dell’[Università di Zurigo](https://www.uzh.ch/en.html) ([Graduate Campus](https://www.grc.uzh.ch/de.html), [Romanisches Seminar](https://www.rose.uzh.ch/de.html), il dipartimento di [Allgemeine und Vergleichende Literaturwissenschaft](https://www.rose.uzh.ch/de/studium/faecher/avl/studies.html)) e del [Dipartimento dell’educazione, della cultura e dello sport](https://www4.ti.ch/decs/dipartimento/) del Cantone Ticino.
