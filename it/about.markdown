---
layout: page
title: Informazioni
permalink: /it/informazioni/
lang: it
lang-ref: about
---

In un’epoca globalizzata, persone, lingue, culture, libri, artefatti e prodotti viaggiano, interagiscono e si modificano di continuo; e con essi il concetto di confine, inteso come luogo della delimitazione granitica. A partire dalla constatazione secondo cui una nozione tradizionale di confine sia sempre meno adatta a rappresentare le realtà attuali, la scuola estiva _Lo spazio oltre i confini. Migrazione, letteratura e traduzione_ intende cercare di concepire uno spazio oltre i confini, dove sia possibile mettere in discussione i limiti, siano essi frontiere geografiche, barriere sociali, politiche, culturali e letterarie: quali sono i confini che definiscono una cultura, un'identità e una produzione letteraria? Come possiamo guardare al di là di essi? Come possiamo immaginare uno spazio oltre i confini?

La scuola estiva propone di affrontare questi argomenti focalizzandosi su due fenomeni in particolare, capaci d’incarnare in modo emblematico dei movimenti sconfinanti:

1. le (letterature delle) migrazioni 
2. gli studi sulle traduzioni

Da un lato, il tema della migrazione trova una declinazione fruttuosa all'interno dei testi letterari. In_Migration Italy_ (University of Toronto Press, 2005), per esempio, Graziella Parati sottolinea «the relevance that migrants’ literature has in shaping the future of Italian culture in a new multiculturalist direction that inscribes itself in the already multicultural Italian profile» (57). Parati nota inoltre che ogni parlante della lingua italiana (nato all’interno o al di fuori dell’Italia) si trova a differire, secondo gradi diversi, dallo standard linguistico nazionale; il che crea un possibile punto d’incontro «between two different embodiments of distance from a national language (that of the native Italian and that of the migrant)» (55-56). Dall’altro lato, negli studi sulla traduzione si registra una sempre crescente ricerca nella messa in relazione della letteratura italiana con la letteratura ‘straniera’ tradotta in lingua italiana. È quel che è messo in luce dal [progetto di ricerca _LTit_](https://www.ltit.it/progetto/progetto) ed elaborato da Michele Sisto nella raccolta di saggi intitolata _Traiettorie. Studi sulla letteratura tradotta in Italia_ (Quodlibet, 2019), ove la letteratura di lingua tedesca tradotta è interrogata, investigata e messa in contatto con il canone italiano come parte di un unico _corpus_. 
Così, se da un lato, gli studi sulla traduzione si relazionano opportunamente alle questioni della migrazione e, forse anche con la letteratura della migrazione, le letterature e le filosofie della migrazione, dall’altro lato, permettono d’interrogare e mettere in discussione la visione unitaria delle lingue e delle identità nazionali. 

Tramite interventi, workshops e sessioni serali di letture collettive, la scuola estiva _Lo spazio oltre i confini_ vuole proporsi come un'occasione di incontro tra le nuove generazioni di studiose/studiosi, professoresse/professori, scrittrici/scrittori, e altre/altri professioniste/i, propiziando il dialogo sul tema dell'essere tra culture, lingue e identità diverse, in uno _spazio oltre i confini_.

Relatrici/ori confermate/i
---

Maria Nadotti, traduttrice e giornalista

Marie Moïse, Phd in filosofia politica e traduttrice militante

Loredana Polezzi, professoressa (Stony Brook University)

Michele Sisto, professore (Università degli Studi “G. D’Annunzio”)


Lingue
---
La summer school si svolgerà principalmente in lingua italiana, per cui è fortemente raccomandata una competenza almeno passiva di questa lingua. Essa sarà tuttavia aperta a tutte/i le/i dottorande/i e le/i postdottorande/i provenienti dagli studi letterari e dagli studi sulla traduzione. 


Dove & Quando
---

La summer school _Lo spazio oltre i confini. Migrazione, letteratura e traduzione_ avrà luogo tra il 21 e 22 luglio 2022 presso il [Monte Verità](https://www.monteverita.org/en), al (o oltre il) confine tra Svizzera e Italia.


Organizzazione e finanziatori
---
La summer school è stata organizzata da [Saskia Kroonenberg](https://saskia.dance/) (University of Cologne), [Sara Pesce](https://www.rose.uzh.ch/de/seminar/wersindwir/mitarbeitende/pesce.html) (University of Zurich), [Francesca Rodesino](https://www.rose.uzh.ch/de/forschung/doktorat/doktorierende/rodesino.html) (University of Zurich), [Mara Travella](https://www.rose.uzh.ch/de/forschung/doktorat/doktorierende/travella.html) (University of Zurich).

La summer school è stata organizzata grazie al gentile supporto finanziario dell’[Università di Zurigo](https://www.uzh.ch/en.html) ([Graduate Campus](https://www.grc.uzh.ch/de.html), [Romanisches Seminar](https://www.rose.uzh.ch/de.html), il dipartimento di [Allgemeine und Vergleichende Literaturwissenschaft](https://www.rose.uzh.ch/de/studium/faecher/avl/studies.html)) e del [Dipartimento dell’educazione, della cultura e dello sport](https://www4.ti.ch/decs/dipartimento/) del Cantone Ticino.
